---
layout: post
title: Jednoduché a rychlé rohlíky
author: Martin Rotter
date: 2016-08-17 06:30:00 +0200
category: food-cooking
language: cs
imgfolder: /assets/2016/08/rohliky
images:
  - name: 1.jpg
  - name: 2.jpg
---

Dovolte, abych zde představil svůj velice jednoduchý a velice zjednodušený (ach, ta čeština) recept na jednoduché rohlíky.
<!--more-->

[![Rohlíky]({{ page.imgfolder }}/1.jpg){: width="100px"}](#){: .image-border id="gall1"}

### Ingredience

Na recept (cca 8 rohlíků) potřebujeme následující ingredience:

* půlku kostky kvasnic,
* 265 ml vlažné vody,
* 500 g světlé mouky (pšeničná hladká, možná špalda, trochu celozrnné třeba, ...),
* 1 lžičku cukru,
* 2 lžičky soli,
* 20 g másla (pokud nemáte, tak sádlo),
* 10 g olivového oleje (pokud nemáte, dejte máslo/sádlo).
* volitelně mák na posyp (já většinou nedávám).

### Postup

1. Do uzaviratelné mísy dáme vodu, připravené kvasnice a cukr. Rozmícháme kvasnice, přiklopíme víkem a necháme 10 minut vzejít (v závislosti na teplotě v místnosti).

2. Přidáme 500 g mouky, kterou do mísy prosejeme přes sítko.

3. Přidáme sůl, máslo a olivový olej.

4. Důkladně zpracujeme robotem či rukama (doporučuji robot) do hladkého těsta, které se (díky máslu/oleji) nelepí a drží konzistenci. To trvá robotem tak 5 minut.

5. Opět přiklopíme a necháme kolem 25 minut mírně nakynout.

6. Rozdělíme na 8 stejných dílů, každý díl rozválíme na trojúhelníčky a srolujeme do tvaru rohlíku. Rohlíky dáváme na plech vystlaný papírem.

7. Plech s připravenými rohlíčky přikryjeme igelitem (nebo nějakým hadrem, co já vím), aby rohlíčky neokoraly.

8. Necháme asi 50 minut kynout. Rohlíčky podstatně získají na objemu.

9. Předehřejeme troubu na nějakých 200 stupňů.

10. Rohlíčky mírně poprášíme vodou a dáme do trouby.

11. Pečeme dozlatova!!!

12. Hotovo.

{% include gallery.html id="gall1" %}