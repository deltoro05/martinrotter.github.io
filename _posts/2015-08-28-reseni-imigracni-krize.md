---
layout: post
title: Řešení potíží afrických imigrantů
author: Martin Rotter
date: 2015-08-28 09:00:00 +0200
category: poem-quotes
language: cs
---

Je dobré znát širší kontext. Vtipná na celé situaci je jedna věc. Přijímání uprchlíku NIC neřeší.
<!--more-->

Nevyřeší aktuální potíže uprchlíků s konstruktivním a pozitivním vhledem do budoucna, a to ze dvou důvodů:

1. Uprchlíků je a bude hodně a toto číslo bude mít tendence růst víc než lineárně. Aktuálně je v severní Africe několik set tisíc uprchlíků a toto číslo se zvyšuje rychleji, než se uprchlíci přelévaji do Evropy.
2. Přičina událostí kolem uprchlíků se NEŘEŠÍ v Africe, tedy tam, kde to má JEDINĚ smysl. Fór je v tom, že dikaturní vlády, které v afrických státech panovaly sice porušovaly mnoho lidských práv, ale držely ty země pokupě a ti diktátoři (sebevíc destruktivní byli) drželi jakýsi rozumný standard žití. Nicméně sluníčková USA s ovcemi v Evropě mnoho těch diktátorů svrhla a nastolila "demokracii" a ti lidé se tam co? Navzájem se požrali a situace využili pochybné politické síly, což v mnoha zemích - Sýrie, Libye, Egypt vedlo k občanským válkám.

Jinak řečeno, za současnou situaci v Africe a na blízkém Východě může Evropa a USA. To je fakt - něco podobného se v menším měřítku opakovalo cca 50 let zpátky ve střední a jižní Americe. Středobodem všeho byli zdroje. V jižní Americe to byla zejména ropa a její deriváty, kdežto v Africe se jedná primárně o kameny - hlavně diamanty.

Rozvinuté státy Evropy a USA doslova vydrancovaly africký kontinent a z historického kontextu NENÍ žádný div, že Afričané na nás budou nasraní. My jsme aktuální situaci do určité míry sami zavinili a to, co se děje teď, je plod, který budeme v letech následujících sklízet, a bude hůř. Přijmeme 10 000 uprchlíků? Fajn v Africe za stejnou dobu "vznikne" dalších 100 000. Populační síla je tam DALEKO vyšší, než-li u nás.

Sluníčkoví lidé si neuvědomují jednu věc. Vždy, když došlo k masové migraci nějaké subkultury do subkultury jiné, tak se to neobešlo bez problémů a původní obyvatelstvo VŽDY trpělo (příklady - příchod Evropanů do Ameriky, to samé kolonizace Afriky, to samé kolonizace Polynésie a Austrálie). Tím, že ty lidi sem pustíme, nepomůžeme jim a určitě nepomůžeme sobě! Jen bychom látali následky, kdežto řešit se má příčina, a to přímo u zdroje.

Sluníčkaři by si měli uvědomit, že to nebudeme nezbytně my, na jejichž rukou ulpí krev, budou to naše děti. Jediné, co si možná někteří současní sebereflexivnější spoluobčané odnesou do hrobu bude pocit viny.