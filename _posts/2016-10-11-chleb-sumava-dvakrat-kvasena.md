---
layout: post
title: Dvakrát kvašený chléb Šumava
author: Martin Rotter
date: 2016-10-11 06:30:00 +0200
category: food-cooking
language: cs
imgfolder: /assets/2016/10/chleb-dvakrat-sumava
images:
  - name: 1.jpg
---

Dovolte, abych zde představil svůj jednoduchý recept na dvakrát kvašenou Šumavu. Dvojité kvašení kvásku spolu s větší hydratací zajistí větší vláčnost výsledného chlebu a taky by se měly konat větší oka!
<!--more-->

[![Chléb Šumava]({{ page.imgfolder }}/1.jpg){: width="100px"}](#){: .image-border id="gall1"}

### První den (k večeru)

Připravíme si ingredience na rozkvašení kvásku:

* kvásek ve skleničce z ledničky,
* 60 g **žitné** mouky,
* 70 ml vody.

Všechny ingredience vložíme do zaklapávatelné dózy/mísy a důkladně promícháme lžičkou tak, aby v míse nezůstala žádná nezamíchaná mouka. Následně zaklapneme víčkem a dáme přes noc odpočívat na linku. Povšimněte si, že vody dáváme o něco více, než-li mouky, takže kvásek bude mít hydrataci vyšší než 100%, což vede k více mokrému těstu, ale také k větším bublinám. Kvásek necháme kvasit v zakryté dóze 12 hodin.

**Pokud nemáte žádný kvásek, ze kterého byste si mohli rozkvasit a jste z Olomouce, mohu Vám za úplatu kvásek darovat.**

### Druhý den (ráno)

Vezmeme si misku s rozkvašeným kváskem a odklopíme víčko. Následně si oddělíme cca dvě lžíce kvásku zpět do skleničky a tu dáme do lednice. Zbytek rozkvašeného kvásku následně použijeme opětovné rozkvašení (druhá fáze):

* kvásek,
* 80 g **žitné** mouky,
* 90 ml vody.

Opět dáváme trošku více vody, takže kvásek má docela vysokou úroveň hydratace, přes 100%. Zaklopíme víčko a necháme kvasit asi 4 - 7 hodin.

### Druhý den (poledne/odpoledne)

Vezmeme připravený kvásek. Obecně se v poslední fázi rozkvašení doporučuje nechat kvasit kvásek asi 4 - 6 hodin podle teploty v pokoji. Důležitá je informace, že kvásek je po těch 4 hodinách na vrcholu své síly.

Nyní již k samotného chlébu. Ingredience jsou následující:

* rozkvašený kvásek,
* 185 - 200 ml vlažné vody,
* 300 g mouky dle vlastního výběru (dávám pšeničnou hladkou),
* 2 čajové lžičky soli,
* pár lžic extra panenského olivového oleje,
* kmín dle chuti (tak 3 lžíce alespoň),
* semínka dle chuti (chia, sezam, slunečnice, co je libo).

Nyní již k samotnému receptu:

1. Do mísy, ve které máme rozkvašený kvásek, přidáme 300 g mouky dle vlastního výběru. Můžete dát čistě hladkou pšeničnou, pak máte základní chléb. Nebo to můžete namixovat, například 50% hladké pšeničné, přidat nějakou celozrnnou a tak podobně. Přidáme vodu, sůl, kmín a semínka.

2. Vše nyní velice důkladně promixmujeme. Necháme 20 minut hermeticky zakryté víkem odpočinout.

4. Nyní těsto necháme v míse a jen nějakou stěrkou mírně popřekládáme. Uzavřeme a necháme 20 minut odpočinout v pokojové teplotě. Tento krok opakujeme tak třikrát.

5. Těsto máme v míse už asi hodinu a půl a během té doby jsme jej podle kroku 4 několikrát v míse popřekládali.

6. Dámě těsto na švem nahoru a důkladně si jej pomoučíme ze stran a zespod (pomoučíme plochy, kterými se těsto bude dotýkat ošatky).

7. Pomoučené těsto dáme do ošatky.

5. Necháme kynout asi 90 až 240 minut, podle teploty v místnosti a kvality těsta. Čím teplejší místnost, tím kratší kynutí. Těsto by mělo nakynout minimálně o polovinu, ideálně by mělo svůj objem zdvojnásobit. Těsto je připravené, když projde prstovým testem. Když uděláte prstem do těsta důlek a ten se začne po oddělání prstu nafukovat, tak je test pozitivní.

6. Předehřejeme troubu na 250°C. Na dno trouby necháme rozpálit malý plech. Do trouby dáme předehřát plech pro chléb. Před vložením chleba musí být jak vše hodně rozpáleno (jako v peci). Na plech možno dát pečicí papír. Pamatujte, že když se chléb dělá rychle a ve větší teplotě, tak jeho kůrka ve výsledku bude **tenčí**. Pokud se bude chleba dělat pomaleji, bude kůrka **tlustší**.

7. Až je trouba připravená, dáme do ní rychle těsto. To vyklopíme přímo na plech, nyní švem pochopitelně **dolů**. Následně rychle na spodní malý rozpálený plech vylijeme hrnek vody, ta se začne prudce odpařovat, což chceme. Rychle zavřeme víko trouby a pečeme.

8. Občas kontrolujeme chléb a můžeme špejlí vyzkoušet, jak je udělaný vevnitř.

9. Hotovost chleba poznáme tak, že se na špejli nelepí žádné těsto. Chleba by měl v troubě opět zvětšit svůj objem.

10. Jak je chléb hotový, tak jej vyklopíme na mřížku, je důležité, aby mohl chléb dýchat i zespod.

### Pár připomínek

* Těsto se bud lepit, nespravujte to přidáním další mouky! To si raději pomazejte ruce či nástroje olivovým olejem.
* Těsto může být těkutější, pokud se vám zdá tekuté moc, tak v kroku 1 přidejte třeba o 20 g více mouky. Toto je záležitost pekařského citu a zkušenosti.
* Těsto bude mít těkutější charakter a když se dá péct, tak musí být trouba opravdu hodně rozpálená, aby chleba vyskočil. V průběhu pečení můžete teplotu snižovat směrem k 200°C.

{% include gallery.html id="gall1" %}