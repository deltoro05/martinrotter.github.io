---
layout: post
title: Chléb Tartine dlouho kynutý
author: Martin Rotter
date: 2020-04-01 06:30:00 +0200
category: food-cooking
language: cs
imgfolder: /assets/2020/04/tartine
images:
  - name: 1.jpg
---

Dovolte, abych zde představil svůj jednoduchý recept na chléb Tartine. Chleby Tartine se vyznačují tím, že jsou velmi nadýchané
<!--more-->

[![Chléb Tartine]({{ page.imgfolder }}/1.jpg){: width="100px"}](#){: .image-border id="gall1"}

### První den (k večeru)

Připravíme si ingredience na rozkvašení kvásku:

* kvásek ve skleničce z ledničky,
* 85 g **žitné** mouky (ideálně **NE**celozrnné),
* 80-100 ml vody o pokojové teplotě.

Všechny ingredience vložíme do zaklapávatelné dózy/mísy a důkladně promícháme lžičkou tak, aby v míse nezůstala žádná nezamíchaná mouka. Následně zaklapneme víčkem a dáme přes noc odpočívat na linku. Pokud dáte více vody než jste dali mouky, pak bude kvásek mít hydrataci vyšší než 100%, což vede k více mokrému těstu, ale také k větším bublinám. Naopak méně vody vede k tužšímu těstu a trochu menším bublinám, ale zase se s těstem lépe pracuje.

Kvásek necháme kvasit v zakryté dóze položené na lince do dalšího dne.

### Druhý den

Vezmeme si misku s rozkvašeným kváskem a odklopíme víčko. Následně si oddělíme cca dvě-tři lžíce kvásku a dáme do skleničky s děrovaným víčkem a tu dáme do lednice. Takto vydrží čekat kvásek v lednici až tři týdny, ale je dobré nemít u něj na poličce nic aromatického (tvarůžky, niva, ...).

Zbytek rozkvašeného kvásku následně použijeme pro přípravu samotného těsta na náš chléb.

Do nádoby s kváskem přidáme tyto suroviny:
* kvásek,
* 455 g mouky, tu lze rozdělit třeba takto:
    * 20 g pšeničná polohrubá,
    * 80 g žitná hladká či celozrnná,
    * 80 g pšeničná celozrnná,
    * 150 g pšeničná hladká,
    * 125 g pšeničná vysokolepková (například mouka na pizzu, mouka "Manitoba" či "Rinforzorata").
* 330 g vody či piva o pokojové teplotě,
* polévková lžíce cukru či sladěnky,
* celý či drcený kmín, jedná hrst či dle chuti,
* pár zrníček fenyklu.

Pokud některé druhy mouk nemáte, tak je prostě nahraďte klasickou pšeničnou hladkou, důležité je dodržet jen celkovou hmotnost.

V této fázi **NE**přidávejte do nádoby žádné agresivní suroviny jako česnek, chilli, sůl, kari atp.

Promíchejte těsto rukama či robotem, aby neobsahovalo žádné suché části. Přikryjte nádobu víčkem. Poté 30 minut odpočívat zakryté v nádobě na lince.

Po uplynutí této doby přidejte do nádoby tyto suroviny:
* pár lžic extra virgin olivového oleje (pokud nemáte, dejte klidně sádlo),
* 9 g soli,
* dodatečné koření (na jemno nasekaný česnek, chilli, strouhaný sýr - Gran Moravia, Parmiggiano.

Mějte na paměti, že přidání či odebrání několika gramů vody má za důsledek viditelně řidší či hustší těsto.

Proveďte důkladné prohnětení těsta robotem, několik minut. Těsto bude vláčnější a vláčnější. Poté 30 minut odpočívat zakryté v nádobě na lince.

Těsto několikrát přeložte a opět nechte odpočívat po 30 minut zakryté na lince v nádobě. Toto překládání aplikujte v daných rozestupech dvakrát až čtyřikrát. Poté dejte těsto v hermeticky zakryté nádobě do lednice a nechte jej tam do dalšího dne na 12-18 hodin.

### Třetí den

Další den (třeba ráno) si připravte ošatku pro kynutí chleba, navlhčete její povrch a vysypte ji moukou, aby se těsto na ošatku pak nelepilo. Nejlepší na vysypávání čehokoliv je **rýžová** mouka.

Pomoučete i stůl a vyklopte na něj ledové těsto z lednice. S těstem se dobře pracuje, když je studené! Těsto na stole párkrát přeložte a vložte do ošatky "švem" nahoru. Přikryjte ošatku čistou utěrkou a nechte 90 minut na lince, pak dejte do lednice.

Po cca 12-16 hodinách rozpalte troubu na maximum - 250 až 300 stupňů Celsia, horní/spodní ohřev. Do trouby vložte velký hrnec (velikostně odpovídající ošatce) včetně poklice, čím masivnější tím lepší. Nechte hrnec 30 minut v troubě, ať je rozpálený do ruda.

Vyndejte hrnec a překlopte do něj těsto z ošatky švem **dolů**. Vrchní část těsta můžete ostrým nožem naříznou v několika směrech a následně jej rozprašovašem s vodou pořádně poprašte. Zaklopte pokličkou a takto zaklopený hrnec dejte do trouby zpět a nechte 25 minut péct.

Po tomto čase odstraňte pokličku, a dopékejte na teplotu cca 190-220 stupňů Celsia až do doby, kdy má kůrka požadovanou barvu, cca dalších 10-20 minut. Celková doba pečení je tedy 35-45 minut, průměrně tak 38-40 dle zkušeností.

Poté chléb vyndejte z trouby a dejte na mřížku, aby nenavlhnul odspodu, nechte vychladnout.

{% include gallery.html id="gall1" %}